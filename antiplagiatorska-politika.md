# Antiplagiátorská politika Kabinetu informačních studií a knihovnictví

Jelikož se stále na našem oboru setkáváme s tím, co bychom mohli nazvat akademickou nečestností, dovolujeme si Vás seznámit s antiplagiátorskou politikou Kabinetu knihovnictví.

Plagiátorství je použití myšlenek, slov či názorů někoho dalšího bez přiznání jejich původu.

## Kdy dochází k plagiátorství

Student nesmí převzít či reprodukovat myšlenky, slova nebo prohlášení jiné osoby bez přijatelného poděkování. Student musí důvěřovat tvořivosti ostatních a vyjádřit jim zavázanost kdykoliv provádí následující činnosti:

1. Cituje konkrétní slova jiné osoby, ať psaná či vyřčená
2. Parafrázuje konkrétní slova jiné osoby, ať psaná či vyřčená
3. Užívá myšlenek, názorů či teorií jiných osob
4. Používá faktů, statistik nebo jiných ilustrativních materiálů, pokud tyto informace nejsou běžně známé

## Uplatnění antiplagiátorské politiky

Jakákoliv úloha, která obsahuje plagiátorské materiály nebo projevuje jakékoliv další typy akademické nečestnosti, bude hodnocena známkou F, vztahující se na celý kurz. Postihy mohou být i tvrdší v závislosti na vážnosti přestupku.

## Jak se vyhnout plagiátorství

Dr. Russel Williams z Floridské Státní Univerzity nabízí tyto rady pro vyvarování se neúmyslnému plagiátorství:

1. Pokud přebíráte z jakéhokoli zdroje materiál, který není váš, a vkládáte ho do své práce, musíte poskytnout buď přiměřenou poznámku pod čarou, koncovou poznámku, vsuvku nebo bibliografickou referenci na zdrojový materiál.
2. Každý materiál citovaný doslovně z jiného zdroje musí být uzavřen v uvozovkách a jeho zdroj označen tak, jak je zmíněno v bodě 1.
3. Materiál nepřevzatý z textu doslovně, ale pouze parafrázovaný musí být také označen způsobem určeným v prvním bodu.

Pokud máte pochyby, použijte empirickou zásadu „cituj zdroj!“

Zpracováno 26. 9. 2005 podle: [School of Library and Information Science](http://www.slis.indiana.edu/).
